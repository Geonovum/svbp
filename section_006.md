## Planregels

Dit hoofdstuk bevat de normen die van toepassing zijn op de inrichting van de regels in een bestemmingsplan. Dit betreft de indeling van de regels, de wijze waarop een bestemmingsartikel is opgebouwd, de opname van vaste elementen en de wijze van nummering.

### <a name='_Ref292282828'></a>Indeling hoofdstukken

De planregels moeten in hoofdstukken worden geplaatst. Daarbij wordt een vaste volgorde aangehouden, te weten:

<ul><li>Hoofdstuk 1 Inleidende regels<ul><li>Begrippen</li>
<li>Wijze van meten</li>
</ul>

</li>
<li>Hoofdstuk 2 Bestemmingsregels<ul><li>Bestemmingen</li>
<li>Voorlopige bestemmingen</li>
<li>Uit te werken bestemmingen</li>
<li>Dubbelbestemmingen</li>
</ul>

</li>
<li>Hoofdstuk 3 Algemene regels<ul><li>Anti-dubbeltelregel</li>
<li>Algemene bouwregels</li>
<li>Algemene gebruiksregels</li>
<li>Algemene aanduidingsregels</li>
<li>Algemene afwijkingsregels</li>
<li>Algemene wijzigingsregels</li>
<li>Verwezenlijking in de naaste toekomst</li>
<li>Algemene procedureregels</li>
<li>Overige regels</li>
</ul>

</li>
<li>Hoofdstuk 4 Overgangs- en slotregels<ul><li>Overgangsrecht</li>
<li>Slotregel</li>
</ul>

</li>
</ul>

De planregels hoeven niet alle elementen te bevatten. In hoofdstuk 2 van de planregels worden de bestemmingsartikelen in alfabetische volgorde geplaatst. Datzelfde geldt voor achtereenvolgens de voorlopige bestemmingen, de uit te werken bestemmingen en de dubbelbestemmingen.

De in hoofdstuk 3 op te nemen algemene regels kunnen in één artikel worden opgenomen of kunnen per onderwerp een eigen artikel krijgen, indien dit de leesbaarheid en de raadpleegbaarheid ten goede komt. In hoofdstuk 3, onder algemene aanduidingsregels kunnen zo nodig ook de regels met betrekking tot een of meer gebiedsaanduidingen een plaats krijgen. Per gebiedsaanduiding wordt deze in een artikel opgenomen. Onder overige regels in hoofdstuk 3 kunnen die regels worden geplaatst die niet onder een andere regel zijn te vatten.

Het Bro stelt de verplichting het overgangsrecht en de anti-dubbeltelregel over te nemen in het bestemmingsplan. Dit wordt in hoofdstuk  3 respectievelijk 4 van de planregels opgenomen. Het overgangsrecht mag in één artikel worden opgenomen, maar ook worden gesplitst in een artikel 'Overgangsrecht bouwwerken' en een artikel 'Overgangsrecht gebruik'.

De Wet algemene bepalingen omgevingsrecht (hierna Wabo) bevat een algemeen verbod om de gronden en bebouwing in strijd met het bestemmingsplan te gebruiken. Dit hoeft dus niet in de planregels te worden opgenomen. Indien het plan is vastgesteld na inwerkingtreding van de Wabo, geldt hetzelfde voor de strafbepaling.

### Indeling bestemmingsregels

In een bestemmingsregel wordt aangegeven waarvoor en, zo nodig, hoe de betreffende gronden mogen worden gebruikt en bebouwd. Bij de bestemmingen moet in de bestemmingsomschrijving aangegeven zijn welke functies toelaatbaar zijn. Een vast indeling van de bestemmingsregels is een vereiste. Voor zover voor het betrokken bestemmingsplan van toepassing, geldt dit voor alle soorten bestemmingen: bestemmingen, voorlopige bestemmingen, uit te werken bestemmingen en dubbelbestemmingen.

<b>Bestemming</b>

De regels van een bestemmingsartikel worden als volgt opgebouwd en benoemd:

<ul><li>Bestemmingsomschrijving;</li>
<li>Bouwregels;</li>
<li>Nadere eisen;</li>
<li>Afwijken van de bouwregels;</li>
<li>Specifieke gebruiksregels;</li>
<li>Afwijken van de gebruiksregels;</li>
<li>Omgevingsvergunning voor het uitvoeren van een werk, geen bouwwerk zijnde, of van werkzaamheden;</li>
<li>Omgevingsvergunning voor het slopen van een bouwwerk;</li>
<li>Wijzigingsbevoegdheid.</li>
</ul>

Een bestemmingsartikel hoeft niet alle elementen te bevatten. Dit kan per bestemming verschillen.

<b>Voorlopige bestemming</b>

De regels van een voorlopige (en definitieve) bestemming zijn als volgt opgebouwd en luiden als volgt:

<ul><li>Voorlopige bestemming;<ul><li>Bestemmingsomschrijving;</li>
<li>Bouwregels;</li>
<li>Nadere eisen;</li>
<li>Afwijken van de bouwregels;</li>
<li>Specifieke gebruiksregels;</li>
<li>Afwijken van de gebruiksregels;</li>
<li>Omgevingsvergunning voor het uitvoeren van een werk, geen bouwwerk zijnde, of van werkzaamheden;</li>
<li>Omgevingsvergunning voor het slopen van een bouwwerk;</li>
<li>Wijzigingsbevoegdheid;</li>
</ul>

</li>
<li>Geldigheidstermijn van de voorlopige bestemming;</li>
<li>Definitieve bestemming;<ul><li>Bestemmingsomschrijving;</li>
<li>Bouwregels;</li>
<li>Nadere eisen;</li>
<li>Afwijken van de bouwregels;</li>
<li>Specifieke gebruiksregels;</li>
<li>Afwijken van de gebruiksregels;</li>
<li>Omgevingsvergunning voor het uitvoeren van een werk, geen bouwwerk zijnde, of van werkzaamheden;</li>
<li>Omgevingsvergunning voor het slopen van een bouwwerk;</li>
<li>Wijzigingsbevoegdheid.</li>
</ul>

</li>
</ul>

Een artikel voor een voorlopige bestemming hoeft niet alle elementen te bevatten. Dit kan per voorlopige bestemming verschillen.

<b>Uit te werken bestemming</b>

De regels van een uit te werken bestemming worden als volgt opgebouwd en benoemd:

<ul><li>Bestemmingsomschrijving;</li>
<li>Uitwerkingsregels;</li>
<li>Bouwregels;</li>
<li>Afwijken van de bouwregels;</li>
<li>Omgevingsvergunning voor het uitvoeren van een werk, geen bouwwerk zijnde, of van werkzaamheden.</li>
</ul>

Het bij uit te werken bestemmingen gebruikelijke voorlopige bouwverbod (in afwachting van de uitwerking) moet in de bouwregels worden opgenomen. De daarbij behorende anticipatiemogelijkheid moet worden geplaatst onder het ‘afwijken van de bouwregels’.

Een artikel voor een uit te werken bestemming hoeft niet alle elementen te bevatten. Dit kan per uit te werken bestemming verschillen.

<b>Dubbelbestemming</b>

Voor de bestemmingsregels behorend bij een dubbelbestemming gelden, voor zover voor de betrokken dubbelbestemming relevant, dezelfde opbouw en kopjes als voor bestemmingen. Een regel voor een dubbelbestemming hoeft niet alle elementen te bevatten. Dit kan per dubbelbestemming verschillen.

Er wordt in de regels geen gebruik gemaakt van lettercodes, tenzij anders voorgeschreven bij de specificatie van de naam (zie <a href='#_Ref295912578'>Hoofdstuk 3<a></a> en <a href='#_Ref295912602'>Hoofdstuk 4<a></a>).

### Aanduidingen

Functieaanduidingen, bouwaanduidingen, gebiedsaanduidingen, maatvoeringsaanduidingen en figuren worden met de volgende woorden in de planregels opgenomen:

\[ter plaatse van de aanduiding \] \[‘\] \<naam aanduiding\> \[’\]

<i>Voorbeeld:</i><i>ter plaatse van de aanduiding 'grondgebonden'…</i>

Er wordt de regels geen gebruik gemaakt van lettercodes tenzij anders voorgeschreven bij de specificatie van de naam (zie <a href='#_Ref295912622'>Hoofdstuk 5<a></a>).

### Begrippen

In hoofdstuk 1 van de planregels worden begrippen verklaard die in de planregels voorkomen en die een nadere omschrijving behoeven. De begrippen die het bestemmingsplan en de type objecten benoemen, komen in ieder bestemmingsplan voor. Deze standaardbegrippen en bijbehorende definities worden hierna gegeven. Deze begrippen moeten worden overgenomen.

Het is toegestaan een standaardbegrip aan te vullen, op voorwaarde dat de aanvulling het voorgaande niet tegenspreekt. Het toevoegen van begrippen aan een bestemmingsplan, anders dan genoemd in deze paragraaf, is toegestaan. Bij de schrijfwijze van het standaardbegrip en de verklarende zin wordt het gebruik van hoofdletters en kleine letters vrij gelaten.

Voor andere begrippen dan de in deze paragraaf genoemde begrippen wordt verwezen naar relevante wet- en regelgeving.

De standaard begrippen zijn als volgt:

<b>plan</b>

\[Het bestemmingsplan \] \<plannaam\> \[ met identificatienummer \] \<idn\> \[ van de gemeente \] \<..\>

<i>D</i><i>e term bestemmingsplan kan vervangen worden door inpassingsplan of rijksbestemmingsplan</i> <i>indien</i> <i>van toepassing</i><i>. B</i><i>ij</i> <i>\<</i><i>plannaam</i><i>\></i> <i>wordt de aanhaaltitel van het bestemmingsplan ingevuld</i> <i>zoals aangegeven in de slotregel. B</i><i>ij</i> <i>\<</i><i>idn</i><i>\></i> <i>wordt het identificatienummer van het plan ingevuld in het formaat zoals vastgelegd in STRI2012.</i>

<b>bestemmingsplan</b>

De geometrisch bepaalde planobjecten met de bijbehorende regels en de daarbij behorende bijlagen

<i>Indien er</i> <i>geen bijlagen bij de regels zijn</i><i>, wordt</i> <i>de zinsnede "en de daarbij</i> <i>behorende bijlagen" weg</i><i>gelaten.</i>

<b>aanduiding</b>

Een geometrisch bepaald vlak of figuur, waarmee gronden zijn aangeduid, waar ingevolge de regels regels worden gesteld ten aanzien van het gebruik en/of het bebouwen van deze gronden.

<b>aanduidingsgrens</b>

De grens van een aanduiding indien het een vlak betreft.

<b>bestemmingsgrens</b>

De grens van een bestemmingsvlak.

<b>bestemmingsvlak</b>

Een geometrisch bepaald vlak met eenzelfde bestemming.

### Nummering

De regels van een bestemmingsplan moeten worden genummerd. De wijze van nummering luidt als volgt:

<ul><li>De hoofdstukken worden doorgenummerd en krijgen een nummering zoals in paragraaf <a href='#_Ref292282828'>6.1<a></a> is vastgelegd;</li>
<li>De artikelen worden van het begin tot het einde doorgenummerd;</li>
<li>De leden binnen een artikel worden doorgenummerd met een getal dat achter de nummering van het artikel wordt geplaatst en dat daarvan door een punt wordt gescheiden.</li>
</ul>

<i>V</i><i>oorbeeld:</i>

<i>2.1 Bestemmingsomschrijving</i>

<i>2.2 Bouwregels</i>

<i>2.3 Nadere eisen</i>

<ul><li>Indien verdere onderverdelingen gewenst is, mag er nog een derde getal achter het lidnummer worden geplaatst, daarvan door een punt gescheiden.</li>
</ul>

<i>Voorbeeld: 2.1.1</i>

<ul><li>Het aantal getallen bedraagt nooit meer dan drie. Als dit om praktische redenen wenselijk is, kan een getal gevolgd worden door een letter.</li>
</ul>

<i>V</i><i>oorbeeld</i><i>:</i> <i>2a of 2.3a of 2.3.1a.</i>

<ul><li>Bij opsommingen wordt alleen van letters gebruik gemaakt.</li>
</ul>

### Slotregel

In de regels van het bestemmingsplan wordt in de slotregel aangegeven op welke wijze de regels van het bestemmingsplan kunnen worden aangehaald. De tekst van de slotregel dient als volgt te luiden:

\[Deze regels worden aangehaald als: Regels van het bestemmingsplan \] \[‘\] \<volledige naam van het bestemmingsplan\> \[’\]

De volledige naam is de aanhaaltitel.

