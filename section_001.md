## Vergelijkbare bestemmingsplannen

De Standaard Vergelijkbare Bestemmingsplannen bevat de normen die van toepassing zijn op de vormgeving en inrichting van bestemmingsplannen, inpassingsplannen en rijksbestemmingsplannen, met het doel om deze op vergelijkbare wijze op te bouwen en weer te geven. Dit hoofdstuk vormt een inleiding op de standaard. 

### Grondslagen in Wro, Bro en Regeling standaarden ruimtelijke ordening

Deze standaard is van toepassing op bestemmingsplannen, wijzigingsplannen, uitwerkingsplannen, provinciale inpassingsplannen, rijksinpassingsplannen en rijksbestemmingsplannen. Omwille van de leesbaarheid worden deze typen instrumenten in dit document samen aangehaald met de term bestemmingsplan, tenzij hier expliciet van wordt afgeweken.

In de Wet ruimtelijke ordening (hierna Wro) met bijbehorend Besluit ruimtelijke ordening (hierna Bro) heeft het bestemmingsplan een belangrijke rol als normstellend instrument voor het ruimtelijk beleid van gemeenten, provincies en het rijk. In de ministeriÃ«le Regeling standaarden ruimtelijke ordening (hierna Rsro) is vastgelegd dat de Standaard Vergelijkbare Bestemmingsplannen (hierna SVBP2012) de norm is voor de vergelijkbaarheid van bestemmingsplannen. Naast de SVBP2012 zijn ook het Informatiemodel Ruimtelijke Ordening (hierna IMRO2012) en de Standaard Toegankelijkheid Ruimtelijke Instrumenten (hierna STRI2012) normerend bij het vastleggen en beschikbaar stellen van bestemmingsplannen.

Conform Wro en Bro wordt een bestemmingsplan met de daarbij behorende toelichting in digitale geautoriseerde bronbestanden vastgelegd en in die vorm vastgesteld. Daarnaast kent de Wro een papieren versie van (hetzelfde) bestemmingsplan.  Indien de inhoud van digitale stukken tot een andere uitleg leidt dan de stukken op papier, dan is de digitale inhoud beslissend. Het bestemmingsplan is daarmee een digitaal juridisch authentiek document. De informatie die is vastgelegd in het plan moet in elektronische vorm volledig toegankelijk en raadpleegbaar zijn. Dit wordt de digitale verbeelding genoemd.

De SVBP2012 geeft normen voor de opbouw van de planregels en voor de digitale verbeelding van het bestemmingsplan. De standaard heeft geen betrekking op de toelichting van het bestemmingsplan. Er worden geen normen gesteld omtrent de vormgeving en inrichting van de analoge weergave van het bestemmingsplan. De SVBP2012 heeft ook geen betrekking op de totstandkoming van de inhoud van een bestemmingsplan. Dit is de verantwoordelijkheid van het bevoegde gezag. In de SVBP2012 is wel aangegeven hoe de inhoud van een bestemmingsplan digitaal moet worden weergegeven.

### Leeswijzer

In de volgende hoofdstukken zijn de normen voor de opbouw en de digitale verbeelding van het bestemmingsplan beschreven. <a href='#_Ref302485653'>Hoofdstuk 2<a></a> bevat de normen die van toepassing zijn op het bestemmingsplan als geheel, <a href='#_Ref295912578'>Hoofdstuk 3<a></a> de normen voor de in het plan voorkomende bestemmingen, <a href='#_Ref295912602'>Hoofdstuk 4<a></a> de normen voor dubbelbestemmingen en <a href='#_Ref295912622'>Hoofdstuk 5<a></a> de normen voor aanduidingen. Tot slot is in <a href='#_Ref295912636'>Hoofdstuk 6<a></a> vastgelegd op welke wijze planregels worden opgebouwd.

In dit document worden de volgende aanduidingen gehanteerd:

specificatie tussen \<\> haakjes : de gespecificeerde waarde wordt bepaald door de bronhouder;

specificatie tussen \<\<\>\> haakjes : de gespecificeerde waarde wordt gekozen uit een lijst;

specificatie tussen \[\] haakjes : de gespecificeerde waarde wordt letterlijk opgenomen;

\[spatie\] : er wordt een enkele spatie opgenomen;

rgb(x,y,z) : een kleurcodering. De codering is opgebouwd uit drie primaire additieve kleuren rood, groen en blauw. De hoeveelheid van een kleur loopt van 0 (niets van die kleur) tot en met 255 (alles van die kleur). Het eerste cijfer (x) geeft de hoeveelheid van de kleur rood aan, het tweede twee cijfer (y) geeft de hoeveelheid van de kleur groen aan, het derde cijfer (z) geeft de hoeveelheid van de kleur blauw aan.

